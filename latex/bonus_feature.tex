\section{آیا این کتاب یک چیز درست
است؟}\label{ux622ux6ccux627-ux627ux6ccux646-ux6a9ux62aux627ux628-ux6ccux6a9-ux686ux6ccux632-ux62fux631ux633ux62a-ux627ux633ux62a}

در دو سال گذشته، من ده‌ها ارائه و کلاس در مورد پیش‌نمونه‌سازی برای
هزاران نفر انجام داده‌ام. من از پیش‌نمونه‌سازی در کارم استفاده کردم و
شروع کردم به کمک کردن به دیگر افراد و سازمان‌ها برای پیش‌نمونه‌سازی
ایده‌هایشان.

بازخورد به شدت مثبت به پیش‌نمونه‌سازی من را متعجب کرد. مردم این ایده را
دوست داشتند، آنها می‌دانستند که چگونه و چرا این روش کاراست، آنها
می‌خواست در این مورد بیشتر بدانند و با توجه به چیزهایی که افراد زیادی به
من گفته‌اند، این روش به شدت روش فکر آنها را در مورد دنبال کردن و
سرمایه‌گذاری روی ایده‌ها و اختراعات تغییر داده‌است. من شواهد قوی در دست
دارم که باتوجه به ارائه‌ها و توضیحات افراد(معمولا مثال‌های بسیاری در این
مورد وجود دارد) که پیش‌نمونه‌سازی یک \textbf{چیز} \emph{درست} است.

افراد بسیاری شیفته مفهوم پیش‌نمونه‌سازی شده‌اند و می‌خواهند که در مورد
آن بیشتر یاد بگیرند و از من خواسته‌اند کتابی در این مورد بنویسم. نوشتن
یک کتاب اما(حداقل برای من) کار ساده‌ای نیست و نیازمند میزان قابل توجهی
زمان و انرژی و تمرکز است. علاوه بر این‌ها بیشتر کتاب‌های چاپ شده در
بازار شکست می‌خورند (آنها \textbf{چیز}های \emph{غلط} بودند). به همین
دلیل بود که من ایده‌ی نوشتن این کتاب را نیز به عنوان یک \textbf{چیز} در
نظر گرفته و آنرا پیش‌نمونه‌سازی کردم.

بجای سرمایه‌گذاری ماه‌ها زمان برای نوشتن، ویرایش، تکمیل و پیرایش صدها
صفحه(و از بین بردن درختان زیادی برای کتابی که ممکن است افراد کمی آنرا
بخوانند)، من چند روز را برای ساختن نسخه نوشته‌شده‌ی ارائه‌هایم در مورد
پیش‌نمونه‌سازی صرف کردم. نتیجه این کتاب کوچک است که شما آنرا می‌خوانید.

امیدوارم که ایده‌ی اصلی، پیغام و رویکرد پیش‌نمونه‌سازی توان درخشیدن از
بین این صفحات کم، نوشته ناقص، ساختار ضعیف و بدون ویرایش حرفه‌ای را داشته
باشد. اگر این کتاب در مورد پیش‌نمونه‌سازی (یا حداقل نسخه‌ای که توسط من
نوشته می‌شود) یک \textbf{چیز} \emph{درست} باشد، همین کتاب خام بایستی به
سطحی از موفقیت دست پیدا کند. قطعا من از دیدن موفقیت آن خوشحال خواهم شد
ولی میدانم که شانس برخلاف \textbf{چیز}هاست.
