---
draft: true
title: "آن چیز درست"
date: 2014-05-20
next: /the-right-it
menu:
  main:
weight: 30
---
عنوان این این کتاب «؟؟» بوده و زیر عنوان کتاب «مطمئن شوید که شما در حال ساختن  _آن_ **چیز** _درست_ هستید قبل از اینکه شروع به ساختن آن **چیز** نمایید.»

من خیلی زود پیش نمونه‌سازی را توصیف و تعریف خواهم کرد. اما قبل از آن، ما نیاز به بررسی این سوال داریم که:

این **چیزی** که من از آن صحبت می‌کنم چیست؟ و چرا اینقدر داشتن «_آن_ **چیز** _درست_» مهم است؟

# این **چیزی** که من از آن صحبت می‌کنم چیست؟

در کل این کتاب، آن **چیز** می‌واند یک محصول،یک سرویس،یک کتاب،یک کسب و کار نوپا، یک نهاد خیریه، یک بازی کامپیوتری، یک نوع خلاقانه از قایق، یک ساز موسیقی، یک همستر ضد حساسیت مهندسی ژنیتیک شده و ... جدید باشد.

این **چیز** ممکن است حتی تا کنون وجود نداشته باشد، اما شما در حال فکر کردن درباره آن بوده و علاقه مند یا مجبور به ساختن آن و حیات بخشیدن به آن باشید.

این **چیز** ممکن است برای شما مهم باشد، و ساختن این **چیز** نیازمند بخش بزرگی از زمان، تلاش و سرمایه شما بوده و همچنین نیازمند بخش قابل توجهی از انرژی، انگیزه، اشتیاق و تعهد شما باشد.

بصورت ایده‌آل، این **چیز** یکی از مواردی است که شما عمیقا در مورد آن علاقه‌مند هستید، اما اگر این **چیز** تنها بخشی از کار شماست نیز قابل قبول است.

# چرا اینقدر داشتن «_آن_ **چیز** _درست_» مهم است؟

ابر و باد و مه و خورشید فلک به شدت بر علیه موفقیت این **چیز** شما هستند. امیدوارم این خبر جدید برای شما نباشد. مطمئنم که آمارهای مشابه این آمارهای شنیده‌اید:
- ۹۰ درصد نرم‌افزارهای موبایل اصلا درآمدی ندارند.
- از هر پنج کسب و کار نوپا چهار تای آنها سرمایه‌ی سرمایه‌گذاران خود را از دست می‌دهند.
- ۸۰ درصد رستوران‌های جدید در یک سال اول تعطیل می‌کنند.

بیشتر **چیز**های جدید شکست می‌خورند. بدشانسی‌های شما همانند دیگران است مگر اینکه شما قدرت ماورایی تغییر تقدیر را داشته باشید. احتمال شکست آن **چیز** شما که الان به آن فکر می‌کنید زیاد است. مگر اینکه آن **چیز** شما یکی از _آن_ **چیز** _درست_ نایاب باشد.

اگر شما  _آن_ **چیز** _درست_ را نداشته باشید پس قاعدتا بایستی   _آن_ **چیز** _غلط_ را داشته باشید. یکی از بی‌فایده‌ترین و پرهزینه‌ترین کارهایی که می‌توانید انجام دهید ادامه کار روی **چیز** _غلط_ و تلاش برای موفق کردن آن به کمک تلاش و نیروی اراده است. متاسفانه موفقیت **چیز** غلط با تلاش زیاد بسیار نادر بوده و گفته می‌شود که آن **چیز** _غلط_ با هر میزان زمان و هزینه درست نمی‌شود.

فیلم‌ها نمونه خوبی از غیر ممکن بودن تبدیل آن **چیز** _غلط_ به یک فیلم پرفروش در گیشه‌هاست. اگر ایده فیلم(آن **چیز** در این حالت) درست نباشد، استفاده از کارگردانان و بازیگران مشهور و بودجه بالا ۱۰۰ میلیون دلار باعث موفقیت فیلم نمی‌شود(به عنوان مثال فیلمّای «ایشتار»، «دروازه بهشت»،«هاوارد اردک»).

در عین حال، اگر شما آن **چیز** _درست_ را داشته باشید، همه چیز راحت‌تر بوده و ابر و باد و مه و خورشید به نفع شما حرکت می‌کنند. در مورد فیلم‌ها، فیلمی با بودجه کم و حتی اندک با کارگردان ناوارد، بدون هیچ بازیگر مشهور و امید موفقیتی تبدیل به موفقیت‌های بزرگ می‌شوند(مانند «پروژه جادوگر بلیر»، «ال مارچینی»، «فعالیت ماورایی»).


دستیابی به آن **چیز** _درست_ ضروری است. اکثر افراد و ارگان‌ها زمان، انرژی یا پول بینهایت ندارند که بتوانند شکست پرهزینه مجموعه‌ای از **چیزهای** _غلط_ را تحمل کنند. هدف پیش‌نمونه سازی هرس  **چیزهای** _غلط_ به منظور یافتن آن **چیز** _درست_ گریزپاست با حداقل زمان، هزینه و تلاش است.

# چرا من **چیز** را بصورت بولد و ایتالیک مینویسم؟

مفهوم پیش‌نمونه سازی به مجموعه بزرگی از ایده‌های تولید محصول یا ارائه سرویس قابل اعمال است مانند نرم‌افزار، سخت‌افزار، وب‌سایت، بازی، انواع نوشیدنی‌ها، کتاب‌ها، فیلم‌ها و ... . بخاطر سختی نوشتن جملاتی شبیه «اگر محصول یا سرویس شما ....»، من تصمیم گرفتم که به ایده‌های شما با عنوان **چیز** اشاره کنم.

در تمام این کتاب **چیز** بصورت بولد و ایتالیک نوشته میشود تا آن **چیز**(ایده شما) از کلمه «چیز» قابل تشخیص باشد. از آنجایی که این کتاب -حداقل در این لحظه- این کتاب خود یک پیش نمونه است، ممکن است برخی از **چیز** جا افتاده باشد. امیدوارم که این اشتباهات با استفاده از معنای متن قابل تشخیص باشد. 
